---
layout: post
title: "Fuck the dealer"
subtitle: "Een kaartspel waarbij je zo snel mogelijk van het kaartspel wilt af komen. Heeft iemand anders hem? Goed blijven raden!"
min-players: 2
max-players: 6
type: kaartspel
---

Fuck the dealer is een kaartspel dat wordt gespeeld met een standaard kaartspel van 52 kaarten, waarbij alle kaarten gebruikt worden *behalve* de jokers. Het doel van het spel is simpel: niet de dealer worden en de dealer zoveel mogelijk naaien!. Het spel gaat als volgt.

## Benodigdheden

- 2 tot 6 spelers. Meer kan, maar dan duurt het te lang tussen beurten
- Standaard kaartspel
- Drank (of een frisje)

## Spelverloop

Aan het begin van het spel krijgt een willekeurige speler het pak kaarten. Hij/zij is dan de dealer. De dealer begint de ronde door de speler naast zich te vragen om de kaart te raden die hij/zij boven op zijn stapel heeft liggen. Dit hoeft alleen het type te zijn (Aas, Vrouw, 10), niet het type (Harten, Klaver, Schoppen). Indien de speler het in een keer goed raakt, legt de dealer de kaart neer op tafel zodat hij zichtbaar is voor alle spelers en moet hij twee slokken nemen (dit is naar keuze). Indien de speler het niet goed raadt in een keer, moet de dealer zeggen of de kaart hoger of lager is dan de geraden kaart. De telling is als volgt:

- 2 t/m 10
- Broer
- Vrouw
- Heer
- Aas

De speler mag dan nogmaals raden. Indien de speler het goed raadt, wordt de kaart neergelegd en moet de dealer 1 slok nemen. Indien de speler het niet goed raadt, wordt de kaart ook op tafel gelegd, maar moet de speler een slok nemen *en* de stapel van de dealer overnemen. De speler wordt hierbij dus de nieuwe dealer. Dit spel gaat door tot en met de stapel volledig op is.

Als er nog weinig kaarten over zijn, wordt het steeds makkelijker om te raden welke kaart bovenop ligt. De spelers mogen daarom later in het spel op elk moment een aanbod doen aan de dealer om zich/haarzelf uit te kopen. Dit kan slokken zijn, maar ook andere dingen. De dealer mag dit aanbod accepteren of weigeren. Indien de dealer het aanbod accepteert, dan is het spel voorbij. Indien de dealer het aanbod weigert, dan gaat het spel door.
