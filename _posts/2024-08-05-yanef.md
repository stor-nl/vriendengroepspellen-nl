---
layout: post
title: "Yanef"
subtitle: "Een leuk kaartspel voor een groep van 2-5 personen"
min-players: 2
max-players: 5
type: kaartspel
---

Yanef is een kaartspel dat wordt gespeeld met een standaard kaartspel van 52 kaarten, waarbij alle kaarten gebruikt worden. Het doel van het spel is om elke ronde zo weinig mogelijk punten te behalen. Het spel bestaat uit meerdere rondes, waarbij wordt bijgehouden hoeveel punten elke speler heeft behaald.

## Benodigdheden

- 2 tot 5 spelers
- Standaard kaartspel
- Drank (of een frisje)

## Spelverloop

De kaarten hebben de volgende waarde:
- 2 t/m 10: de waarde van de kaart
- Broer (J), Vrouw (Q), Koning (K): 10 punten
- Aas (A): 1 punt
- Joker: 0 punten

Elke speler krijgt 5 kaarten gedeeld. De stapel wordt in het midden van de tafel gelegd en de bovenste kaart wordt open naast de stapel gelegd. Tijdens een ronde moet er altijd minimaal een kaart neergelegd worden en altijd een kaart gepakt worden. Als een speler aan de beurt is en meerdere kaarten van dezelfde waarde heeft (zoals bijvoorbeeld twee Boeren of drie 3-en), dan mogen deze allemaal in een keer op de stapel neergelegd worden, waarna een nieuwe kaart gepakt wordt. De kaart die gepakt wordt, is of de open kaart boven op de stapel, of de bovenste kaart van de gedekte stapel. De speler mag zelf kiezen welke kaart hij pakt.

Door meerdere van dezelfde kaart te sparen, kan een speler zo min mogelijk kaarten in zijn/haar hand houden, waardoor de kans op het behalen van punten verkleind wordt. Als een speler 5 of minder punten in zijn/haar hand heeft, mag hij/zij "Yanef" roepen. Elke speler mag dan nog eenmaal aan de beurt zijn (nadruk op mag, de ronde mag ook overgeslagen worden), waarna de ronde eindigt. Iedereen legt dan zijn kaarten op tafel en de punten worden geteld. Als er een speler is die evenveel of minder punten heeft dan de speler die "Yanef" heeft geroepen, dan krijgt de speler die "Yanef" heeft geroepen 20 punten als straf bijgeschreven. De speler die de "Yanef" heeft verslagen krijgt uiteraard 0 punten bijgeschreven. Als er geen speler is die evenveel of minder punten heeft dan de speler die "Yanef" heeft geroepen, dan krijgt de speler die "Yanef" heeft geroepen 0 punten bijgeschreven. In beide gevallen krijgen de overige spelers het aantal punten bijgeschreven dat zij in hun hand hebben.

Het spel gaat over meerdere rondes, waarbij de punten worden bijegehouden. Er zijn 3 speciale regels tijdens het spel:
- Als een speler op precies 25 punten komt, dan wordt die speler teruggezet naar 0 punten.
- Als een speler op precies 50 punten komt, dan wordt die speler teruggezet naar 25 punten.
- Als een speler op precies 100 punten komt, dan wordt die speler teruggezet naar 50 punten.

Op deze manier kan er tactisch gespeeld worden, aangezien het soms gunstig kan zijn om punten te behalen, zodat je teruggezet wordt naar 0 punten. Het spel eindigt als een speler boven de 100 punten komt. De speler met de minste punten wint het spel.

Een straf mag uitgedeeld worden naar keuze aan de verliezer
